Contratto di licenza per utenti finali relativo a ScriptCase 8 e versioni superiori ("Software")Copyright (c) 1997-2014 Netmake Ltda. Tutti i diritti riservatiSCARICANDO E/O IMPLEMENTANDO QUESTO SOFTWARE ACCETTATE LA SEGUENTE LICENZA:DEFINIZIONI"Utente" e "licenziatario" si riferiscono alla persona, entità o organizzazione che utilizzano il Software denominato "ScriptCase", e a qualsiasi avente causa o cessionario di questi. "Netmake" si riferisce a Netmake, Ltda. e ai suoi aventi causa, ed è il produttore e proprietario di questo Software.CONTRATTOSe dopo aver letto questo contratto con attenzione l’utente ("Acquirente") non concorda con tutti i termini in esso contenuti non potrà utilizzare questo Software. A meno che non abbia un altro contratto  di licenza firmato da Netmake che copre questa copia del Software, l’uso di questo Software da parte dell’utente prevede l’accettazione del presente contratto di licenza e garanzia. Tutti gli aggiornamenti del Software saranno considerati parte del Software e quindi soggetti ai termini di questo Contratto. Alcuni aggiornamenti del Software possono contenere modifiche a questo Contratto: in questo caso, installando quegli aggiornamenti l’Acquirente accetta le modifiche ai termini del Contratto. Il Contratto non è soggetto ad aggiunte, emendamenti, modifiche o eccezioni di altro tipo, a meno che non siano messe per iscritto e firmate da un responsabile dell’Acquirente e da uno di Netmake. Se non accetta i termini di questo Contratto, l’utente non deve installare o utilizzare questo Software. 1. PROPRIETÀ DEL SOFTWARE E COPYRIGHT.Il Software è soggetto a copyright ed è protetto dalle leggi del Brasile e di altri Paesi, e dalle disposizioni dei trattati internazionali. L’utente non deve rimuovere le avvertenze riguardanti il copyright dal Software.Netmake può modificare il Software in ogni momento e senza alcun preavviso, ma non è obbligata a fornire alcun supporto tecnico o ad aggiornare il Software. Eccetto nel caso in cui abbia stabilito diversamente, ed in modo espresso, Netmake non trasferisce diritti espressi o impliciti riguardanti brevetti, diritti d'autore, marchi depositati o altri diritti di proprietà intellettuale dell'azienda. L’utente  può trasferire il Software soltanto nel caso in cui non ne trattenga una copia per sé e il destinatario del Software accetti di aderire ai termini di questo contratto di licenza.  2. CONCESSIONE DELLA LICENZA E PROIBIZIONI.La titolarità di tutte le copie del Software appartiene a Netmake.Questo Software è concesso in licenza all’utente. L’utente non ottiene alcuna titolarità sul Software o sui copyright. L’utente non può concedere in licenza, noleggiare, affittare, trasferire, tradurre, decompilare o disassemblare il Software per nessun motivo. La licenza può essere trasferita a un altro Licenziatario solo se l’utente non trattiene per sé copie del Software. È necessaria un’autorizzazione per poter rendere scaricabili o ridistribuire le copie di valutazione del Software.L’utente non può convertire questo Software, o sue parti, in un linguaggio di programmazione o ambiente diverso, né manualmente né utilizzando uno strumento automatico di conversione, facendo in modo che questo Software o una sua qualsiasi modifica funzioni con un linguaggio, software o programma diversi da quelli implementati da Netmake. L’utente accetta il fatto che qualsiasi modifica fatta a questo Software appartiene a Netmake ed è consentita solamente a scopo personale per la validità di questo Contratto di licenza, senza poter essere trasferita, venduta o concessa in licenza ad altre entità.  3. UTILIZZO E PERIODO DI VALUTAZIONE.L’utente può installare e utilizzare una sola copia di questo Software, su un unico computer client e unicamente per scopi connessi allo sviluppo del software.Per ogni installazione seguente, l’utente deve ottenere una licenza aggiuntiva a meno che non stia trasferendo questo Software su un altro computer.L’utente non può condividere in rete questo Software, né utilizzarlo in qualsiasi altro modo su più di un computer, o terminal di computer, contemporaneamente.L’utente non può affittare o noleggiare in qualsiasi altro modo questo Software.L’utente non può concedere in licenza questo Software, né consentirne un utilizzo simultaneo da parte di più utenti. Se state valutando il software, potete utilizzare la copia di valutazione per non più di venti (20) giorni, al fine di stabilire se volete acquistare questo Software. Una volta scaduta la licenza di prova, l’utente può visitare www.scriptcase.net e acquistare una licenza per l’utilizzo del Software.  4. LIMITAZIONI DI GARANZIA.QUESTO SOFTWARE È FORNITO “COSÌ COM’È” E NETMAKE NON FORNISCE ALCUNA GARANZIA AD ESSO CORRELATA, ESPRESSA O IMPLICITA, INCLUSA, A TITOLO ESEMPLIFICATIVO MA NON ESAUSTIVO, OGNI GARANZIA IMPLICITA DI COMMERCIABILITÀ E IDONEITÀ A UN FINE PARTICOLARE.  5. LIMITAZIONE DI RESPONSABILITÀ PER EVENTUALI DANNI.NETMAKE, NÉ CHIUNQUE SIA IMPLICATO NELLA CREAZIONE, PRODUZIONE O DISTRIBUZIONE DI QUESTO SOFTWARE, PUÒ ESSERE RITENUTO RESPONSABILE PER QUALSIASI DANNO INDIRETTO, CONSEQUENZIALE O INCIDENTALE CHE DOVESSE DERIVARE DALL’UTILIZZO O DALL'IMPOSSIBILITÀ DI UTILIZZARE IL SOFTWARE, ANCHE NEL CASO NETMAKE SIA STATA INFORMATA DELLA POSSIBILITÀ DEL VERIFICARSI DI TALI EVENTI DANNOSI. IN NESSUN CASO NETMAKE SARÀ RESPONSABILE PER QUALSIASI DANNO CHE SUPERI IL PREZZO PAGATO PER ACQUISTARE LA LICENZA DI UTILIZZO DI QUESTO SOFTWARE, A PRESCINDERE DAL TIPO DI RICHIESTA DI RISARCIMENTO. LA PERSONA CHE UTILIZZA QUESTO SOFTWARE SI ACCOLLA TUTTI I RISCHI RELATIVI ALLA QUALITÀ E ALLE PRESTAZIONI DEL SOFTWARE.IN NESSUN CASO NETMAKE SARÀ RESPONSABILE PER QUALSIASI CIFRA SUPERIORE A QUELLA PAGATA DALL’UTENTE PER IL SOFTWARE.   6. RESCISSIONE.Questo Contratto è da considerarsi effettivo finché non viene rescisso. Questo Contratto si intende rescisso al verificarsi della prima di queste due condizioni: (1) Passato un mese dalla richiesta di rescissione da parte dell’Acquirente o di Netmake; (2) Nel momento in cui l’utente viola le condizioni di questo Contratto. Dopo la rescissione, l’utente distruggerà tutta la documentazione scritta e tutte le copie di questo Software, incluse le copie modificate, se esistenti. L’utente accetta che un rimborso pecuniario non costituisce da solo un giusto e adeguato indennizzo in caso di violazione del presente Contratto, che è necessario un provvedimento giudiziario che impedisca qualsiasi ulteriore forma di violazione di questa Licenza così da evitare danni aggiuntivi, e che l’utente non si opporrà di fronte a una qualsiasi ragionevole richiesta per l’ottenimento di un ordine restrittivo temporaneo, di un’ingiunzione o di una qualsiasi altra forma di riparazione chiesta da Netmake qualora il presente contratto venga violato. Netmake non è obbligata a notificare all’utente alcuna violazione, né ad avanzare richieste o pretese nei confronti dell’utente che risultino da tali violazioni, né a presentare domanda di cessazione di ogni utilizzo o distribuzione che violi i termini del presente Contratto. Inoltre l’utente accetta che qualsiasi violazione di questo Contratto, e tutti i danni conseguenti e successivi, si riferisca alla prima e più vecchia violazione. Il fatto che Netmake non faccia valere i propri diritti derivanti dal presente Contratto non costituisce una rinuncia a tali diritti, e non pregiudicherà la possibilità da parte di Netmake di far valere i propri diritti, o i propri diritti di richiedere i danni, in seguito.  7. AGGIORNAMENTI.Se l’utente ha acquistato questo Software sotto forma di aggiornamento di una precedente versione, questo Contratto rimpiazza e sostituisce qualsiasi Contratto precedente. L’utente può continuare a utilizzare la versione precedente del Software, purché sia la versione precedente che l’aggiornamento siano installati sullo stesso computer in ogni momento. L’utente non può mai avere una versione precedente e il relativo aggiornamento installati su computer diversi.  8. DETTAGLI RELATIVI  ALLA LICENZA 8.1 La licenza di Scriptcase è esclusiva e non può essere trasferita.  8.2 Il codice sorgente GENERATO con Scriptcase è proprietà dell’UTENTE, che può ridistribuirlo senza limitazioni.  8.2 ScriptCase è registrato su un solo computer e si può accedere ad esso da altri computer utilizzando un browser http.  8.3 Per trasferire la licenza su un altro computer bisogna inviare una richiesta a Netmake, all’indirizzo e-mail sales@scriptcase.net . Verrà data una risposta entro 24 ore. 8.4 L’utente non può apportare alcuna modifica a questo software, compreso il cambiamento o l’eliminazione di qualsiasi messaggio o finestra. 8.5 L’utente non può decompilare questo software né pubblicarne o distribuirne una parte, a eccezione del codice sorgente delle applicazioni che l’utente ha creato con esso e della cartella "common libs".  9. CONTRATTO INTEROIl presente Contratto con l’utente finale costituisce l’intero Contratto fra l’utente e Netmake in merito al Software concesso in licenza e sostituisce tutti i precedenti accordi, promesse, rappresentazioni e Contratti.  10. COPYRIGHT I diritti d’autore di Scriptcase appartengono a Netmake Soluções em Informática Ltda, con sede a Recife, nello Stato di Pernambuco, Brasile, e sono registrati all’INPI - Instituto Nacional de Propriedade Industrial(Istituto nazionale della proprietà industriale brasiliano), con il numero di registrazione 00049650   11. GIURISDIZIONE.Il Contratto sarà disciplinato dalle leggi dello Stato di Pernambuco, Brasile. Per qualsiasi azione o procedimento legale promosso da una delle due parti nei confronti dell’altra, a causa di o in relazione a questo Contratto, sarà competente unicamente un tribunale statale o federale di Recife, Pernambuco. Le parti accettano la giurisdizione sulla persona delle summenzionate corti. Il fornitore è: Netmake Soluções em informática, LTDA.   1001 Presidente Kennedy Av. Block A - Room 301   Olinda, PE 53230-630  BRAZIL   e-mail: sales@scriptcase.net ===================================================================================================QUESTO SOFTWARE È DISTRIBUITO SENZA ALCUN TIPO DI GARANZIA. L’UTENTE SI ASSUME PER INTERO I RISCHI CONNESSI ALL’UTILIZZO DI QUESTO SOFTWARE. QUESTO SOFTWARE NON TOLLERA CADUTE DI LINEA E NON DEVE ESSERE UTILIZZATO IN AMBIENTI CHE NE RICHIEDONO L’UTILIZZO, COME IL CONTROLLO DEL TRAFFICO AEREO ONLINE. NETMAKE SOLUÇÕES EM INFORMÁTICA SOFTWARE NON PUÒ ESSERE CITATA IN GIUDIZIO PER NESSUN TIPO DI DANNO INDIRETTO O ACCIDENTALE, O PER DANNI CONSEQUENZIALI, COMPRESI LA PERDITA DI LAVORO, GUADAGNI, PROFITTI, UTILIZZO, DATI O DI QUALSIASI ALTRO VANTAGGIO ECONOMICO, ANCHE NEL CASO SOLUÇÕES EM INFORMÁTICA SOFTWARE SIA STATA INFORMATA PREVENTIVAMENTE DELLA POSSIBILITÀ DI VERIFICARSI DI TALI EVENTI DANNOSI.===================================================================================================*******Barcode Generator viene rilasciato insieme al software. Barcode Generator consente all’utente di creare codici a barre. L’utente può utilizzare Barcode Generator nel contesto di questa applicazione. È vietato l’utilizzo di Barcode Generator al di fuori di questa applicazione senza il preventivo acquisto di una licenza commerciale su http://www.barcodephp.com